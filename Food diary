Maandag

Op maandag hebben we beide een lange werkdag. Als ik Jelle ophaal van de opvang moet er nog gewandeld worden met Saar, gebadderd én gekookt. Daarom maak ik iets makkelijks wat klaar wordt terwijl ik andere dingen kan doen. Ik doe lekkerbekjes in de oven (ik neem altijd de Iglo diepvries Lekkerbekjes), daarbij wat mini rosti’s van Aviko (als wekelijkse goodie gekregen bij een AH bestelling) en maak verse snijbonen klaar die ik achteraf op smaak breng met wat roomboter en zeezout.

De snijbonen en lekkerbekjes waren heerlijk, maar de rosti’s waren niet zo mijn ding. Verder, prima maaltijdje!

